antarvyāptisamarthanamom namo buddhāya |

1 iha sattvamarthakriyākāritvaṃ taditarasattvalakṣaṇāyogāt | 1.2 tacca kramayaugapadyābhyāṃ
vyāptaṃ parasparavyavacchedalakṣaṇatvādanayoḥ | 1.3 prakārāntareṇa karaṇāsambhavāt | 1.4 kramayaugapadye
cākṣaṇikatve na staḥ | 1.5 pūrvāparakālayoravicalitaikasvabhāvasya karttṛtvākarttṛtve
virūddhadharmadvayāyogāt |

1 tatra na tāvat kramaḥ kramāṇāmekaikaṃ prati pūrvāpara- kālayoḥ karttṛtvākarttṛtvāpatteḥ |
2.2 evaṃ sarvakramābhāvāt kevalaṃ sakalakāryayaugapadyamavaśiṣyate | 2.3 tatra ca sfuṭataraḥ
pūrvāparakālayoḥ kattṛtvākarttṛtvaprasaṅgaḥ | 2.4 virūddhe ca karttṛtvākarttṛtve ekadharmiṇi
na sambhavataḥ | 2.5 ekasvabhāvaśca tāvatkālamakṣaṇika iti siddha etasmin kramayaugapadyayorayogaḥ
| 2.6 tadevamakṣaṇike vyāpakānupalabdhyā niṣiddhaṃ sattvaṃ kṣaṇika evā [ va
] tiṣṭhate iti kṣaṇikatvena vyāptaṃ ( vyāptam ) | 2.7 tattena vyāptaṃ yat yatra dharmiṇi
sidhyati tatra kṣaṇikatvaṃ prasādhayati | 2.8 idamevedānīṃ vicāryate | 2.9 keyaṃ [kveyaṃ ]
vyāptirgrahītavyā dṛṣṭāntadharmiṇi sādhyadharmiṇi vā | 2.10 kecidāhuḥ | 2.11 dṛṣṭāntadharmiṇyeva
dhūmavat | 2.12 anyathā sādhanavaifalyaṃ syāt | 2.13 ubhayadharmasiddhi [ddhe] ranāntarīyakatvāt
vyāptisiddheḥ | 2.14 nahi mahānasasiddhāyāmagnidhūmayorvyāptau punaragnisiddhaye
dhūmaliṅgānviṣyata iti | 2.15 tathāhi |

0 dṛṣṭānte gṛhyate vyāptirdharmayostatra dṛṣṭayoḥ |hetumātrasya dṛṣṭasya vyāptiḥ pakṣe tu gamyate
| |sā ca sarvopamaṃhārāt sāmānyamavalambate |tasya dharmiṇi vṛttistu pratīyetānumānataḥ
| |

0 pratyakṣadṛṣṭayorvahnidhūmayoḥ kāryakāraṇabhāvasiddhau tayorvyāptisiddhiriti pratyakṣasiddhe
vahnau yuktamanumānavaifalyam | 4.1 naivaṃ vyāptisiddheḥ prāk pramāṇāntarasiddhaṃ dharmiṇi
kṣaṇikatvam | 4.2 sādhanadharmameva tu kevalamanupaśyanto viparyyaye bādhakapramāṇabalāttasya
kṣaṇikatvena vyāptiṃ pratīmaḥ | 4.3 tattataḥ sādhanavaifalyam | 4.4 vaifalyameva,
kṣaṇikatvavyāptasya sattvasya tathātvena dharmiṇi pratītau kṣaṇikatvasyāpi pratīteriti cet
| 4.5 na | 4.6 sarvopasaṃhāravatī hi vyāptiḥ sādhyasiddheraṅgam | 4.7 tadiyamanapekṣitadharmiviśeṣaṃ
sādhanadharmamātramavalambate | 4.8 tadyathā | 4.9 yatra dhūmastatrāgniriti |
4.10 na punaryatra mahānase dhūmastatrāgniriti | 4.11 evamihāpi yat sattatkṣaṇikamiti vyāptipratītau
sādhanadharmasyāpi dharmiṇi sattvaṃ nāntarbhavati | 4.12 kiṃ punaḥ sādhyadharmasya
| 4.13 tasmāt sattvasāmānyasya sādhanadharmasya pakṣadharmatvaṃ vyāptiścaikaśaḥ pratipādya
tadubhayasāmarthyāt sādhyadharmasya dharmiṇi vṛttiḥ pratīyata iti kuto'numānavaifalyaṃ
( kuto'numānavaifalyam ) | 4.14 yadyevaṃ vyāptipratītāvasati dharmiṇi parāmarśe sādhyadharmiṇi
vyāptigrahaṇamiti | 4.15 kutaḥ | 4.16 tatra dṛṣṭasya sattvasya vyāptipratīteḥ | 4.17
yathā mahānasadṛṣṭāgnidhūmayorvyāptigrahe dṛṣṭāntadharmiṇi vyāptigrahaṇamucyate | 4.18 na
hi vyaptigrahaṇe mahānasaparāmarśo'stītyuktaṃ ( mahānasaparāmarśo'stītyuktam ) | 4.19 nanu
vyāptipakṣadharmatvayorekaśaḥ pratītāvapi yasyaiva pakṣadharmatvamavagatantasyaiva sādhyena
vyāptiravasiteti sāmarthyāt sādhyasattākathanamavaiyarthyaṃ sādhanasya |

0 nanu pakṣadharmatvagatiḥ sādhyagatiḥ sādhyadharmasaṃsparśāt | 5.1 nāpi vyāptipratītireva sādhyasiddhiḥ
| 5.2 sāmānyālambanatayā dharmiviśeṣeṇa dharmayoranavacchedāt | 5.3 anyathā viśeṣayorvyāpti
prasaṅgāt tadayaṃ vyastaviṣayaḥ samarthyāditi hetunirddeśaḥ | 5.4 atha hetostrairūpyaparicchedasāmarthyāt
sādhyapratītirūtpadyate ityucyate | 5.5 na tahīṃdānīṃ vyarthohetuḥ
| 5.6 svarūpaniścayena sādhyaniścayopajananāt | 5.7 na hi kvacidiyattādhikaṃ liṅgasya
karttavyamastīti |

0 api ca gṛhīte pakṣadharmatve sambandhe ca smṛte anumānaṃ bhavadbhiriṣyate | 6.1 tadvadantarvyāptāvapīṣyatāṃ
( tadvadantarvyāptāvapīṣyatām ) | 6.2 na hi bahirvyāptivādināmapi vismṛtāyāṃ
vyāptau anumānapravṛttirasti | 6.3 tatra yasyaiva pakṣadharmatvamavagataṃ tasyaiva sādhyadharmeṇa
vyāptismṛteḥ kinna sarvānumānavaiyarthyaṃ ( sarvvānumānavaiyarthyam ) | 6.4 sādhyadharmiṇo'parāmarśeṇa
vyāpteḥ smaraṇāditi cet | 6.5 sādhyadharmiṇi dṛṣṭasyaiva vyāptismaraṇe
kathaṃ sādhyadharmiṇo'parāmarśaḥ | 6.6 sāmānyalambanatvādvyāpteḥ | 6.7 sādhyadharmiṇo'navacchedāditi
cet | 6.8 nanu tatra dṛṣṭasya kathaṃ tenānavacchedaḥ | 6.9 tenāvacchinnasya
vā asādhāraṇatvāt kathaṃ vyāptiḥ | 6.10 ayogavyavacchedena viśeṣaṇānnāsādhāraṇateti cet
| 6.11 tathāpi kinna sādhyadharmī parāmṛśyate | 6.12 yatra yatra parvate dhūmastatra tatrāgniryathā
mahānasa iti sāmānyālambanāyāṃ vyāptau dharmiviśeṣa parāmarśasyānaṅgatvāditi cet
yuktametat sādhyadharmiṇā hyayogavyavacchedaḥ sādhanadharmasya rūpāntarameva pakṣadhammatvākhyaṃ
( pakṣadharmatvākhyam ) | 6.13 na tvayaṃ vyāpteraṅgaṃ ( vyāpteraṅgam ) | 6.14 tamantareṇāpi
vyāpteḥ sāmānyalambanāyāḥ paricchedaparisamāpteḥ kathamanyathā dṛṣṭāntadharmiṇi
vyāptigrahaṇavārttāpi tadedānīṃ pakṣadharmatvāyogāt pakṣadharmatvāgrahaṇāt; pakṣadharmatvagrahaṇe
vā tadaiva sādhyamapi sāmarthyādasiddhaṃ siddhamiti sarvānumānavaiyarthyaprasaṅgaḥ
| 6.15 paścātkālabhāviliṅgajñānamapi ca smṛtireva syāt na pramāṇaṃ ( pramāṇam ) | 6.16
tasmāt vyāpteranaṅgatvāt pakṣadharmatvaṃ vyāptigrahaṇe sadapi nāntarbhavatīti pṛthaggṛhītasmṛtayoḥ
pakṣadharmatvavyāptyoḥ sāmarthyādanumeyagatirūtpadyate iti | 6.17 evamavaiyarthyaṃ
sādhanānāmeṣitavyam iti mānafalatvāt | 6.18 tadvat pṛthagbhūtayoḥ pakṣadharmatvavyāptyoḥ
sāmarthyādanumānotpattirantarvyāptāvapi kinneṣyate | 6.11 tadiṣṭau vā kathaṃ sādhanavaiyarthyaṃ
( sādhanavaiyarthyam ) | 6.20 trairūpyagatisāmarthyādanumeyagatiriti hi tadupādānaśaktireva
sāmarthyamucyate , na tu trairūpyapratīterantarbhāva iti sarvaṃ samānaṃ ( samānam
) | 6.21 na sarvaṃ samānaṃ ( samānam ) | 6.22 antarvyāptau hi vyāptiṃ prati gatyaiva pakṣadharmatvamavagataṃ
anavagate pakṣadharmatve vyāpterapyanavagateḥ | 6.23 tato vyāptipūrvake
sādhanavāhye pakśadharmavacanamanarthakamanantavyāptau ( pakṣadharmavacanamanarthakamantarvyāptau
) | 6.24 naivaṃ bahirvyāptau bahireva vyāptigrahaṇāt | 7.0 atrāha -" yena tena krameṇatri
( krameṇāpi prayukte sādhane sati |avetya pakṣadharmatvaṃ paścādvyāptiḥ pratīyate
| |pratyakṣa iva dṛṣṭānte tatra setyanyathā kathaṃ ( katham ) |dvau dṛṣṭvā vidya iti ced
vyāpteḥ prāk dvayadṛk kathaṃ ( katham ) | | "

1 vyāptipakṣadharmatve hi svavākyābhyāṃ yena tena prayuktābhyāṃ sūcyete na tu sākṣāt pratīyete
| 7.2 vācaḥ svayamapramāṇatvāt | 7.3 yadāha -śaktasya sūcakaṃ heturvaco'śaktamapi svayamiti
|

4 sūcitayo'stu tayoḥ sattve hetau prathamatarapakṣadharmatvaviṣayameva pramāṇamabhimukhībhavatu
| 7.5 tena pramāṇena dharmiṇi siddhasya sattvasya paścādvyāptiḥ pramāṇāntareṇa gṛhyata
iti kasya vaiyarthyamiti | 7.6 pratyakṣe'pi dṛṣṭāntadharmiṇi prathamaṃ heturgṛhyate paścādvyāptirityeṣa
eva kramaḥ anyathā dṛṣṭāntadharmiṇi vyāptirgṛhītetyetadeva na syāt | 7.7 dṛṣṭāntadharmiṇyadṛṣṭasyaiva
hetorvyāptigrahaṇāt | 7.8 yadyevaṃ sādhyadharmo'pi vyāptigrahaṇādhikaraṇe
dharmiṇi grahītavya eva yathā vahnidhūmayoriti cet | 7.9 na | 7.10 tatra dṛṣṭasya
hetorvipakṣe bādhakavṛttimādeva vyāptisiddheḥ | 7.11 jñātaścaivaṃ na khalu vyāptigrahaṇāt
prāk kṣaṇikasya kvacidapi siddhirasti tasyānumeyatvāt | 7.12 asiddhāyāñca vyāptāvanumānāpravṛtteḥ
| 7.13 asiddhāyāñca vyāptāvanumānāpravṛtteḥ | 7.13 sādhanāntarasya ca tadarthamananusaraṇāt
| 7.14 anusaraṇe'pyanavasthā syāt | 7.15 avasthāne tāvat prayāsasya vaiyarthyāt
| 7.16 viparyyaye vyāptibalādeva vyāptisiddheravighātāt | 7.17 vahnidhūmayostu nādṛṣṭayoḥ
kāryakāraṇabhāvasiddheḥ | 7.18 tatsiddhau na vipakṣe bādhakavṛttiriti dvayadarśanavyapekṣā
vahnidhūmayorvyāptisiddhiḥ | 7.19 sattvakṣaṇikatvayostu naivaṃ ( naivam ) | 7.20 yathoktanyāyena
vyāptisiddheḥ | 7.21 tasmāt sattvamātrasya tatra dharmiṇi siddhasya bādhakavaśādvyāptiḥ
setsyatītyeṣitavyaṃ ( setsyatītyeṣitavyam ) | 7.22 tadvadantarvyāptāvapi | 7.23 te
ime vyāptipakṣadharmatve svasvapramāṇavyavaccha ( che ) dyasādhanavākye na tu kevalaṃ sūcayitavye
| 7.24 na cānyataravākyena śakyamubhayaṃ sūcayitumiti kuto'nyataravākyavaiyarthyaṃ
( vaiyarthyam ) |

25 ekasyaiva hi dharmasya kramāttrairūpyaniścayaḥ |vismṛtāvanumābhāvāt tat kiṃ vyarthānumākhileti
| |

0 api ca saṃgrahaślokaḥ-bādhakāt sādhyasiddhiścehyartho hetvantaragrahaḥ |bādhakāttadasiddhiścehyartho
dharmyantaragrahaḥ | |

1 yadi hi dharmiṇi vyāptiḥ sidhyantyeva sādhyasiddhimantarbhāvayati | 8.2 nanu lābha evaiṣaḥ
| 8.3 vyāptiprasādhakādeva pramāṇāt sādhyasiddheḥ sattvahetvapāśrayaṇaprayāsasya nirasanāt
| 8.4 na hi vyasanamevaitalliṅgāntarānusaraṇaṃ nāma | 8.5 atha na vyāptisādhakāt sādhyasiddhiḥ
| 8.6 na tarhyanyarvyāptau hetuvaiyarthamiti kimakāṇḍakātaratayā bahutaramāyāsamāviśasi
| 8.7 dvayaṃ hi bhavataḥ sādhyaṃ dṛṣṭāntadharmiṇi vṛttiḥ sādhyadharmiṇi ca yathākramaṃ
vyāptipakṣadharmatvayoḥ siddhayarthaṃ ( siddhayartham ) | 8.8 nanu yadā pratiniyate dharmiṇi
vivādaḥ, tadvahirbhūte ca dharmiṇi vyāptigrahaṇaṃ tadānīṃ bhavedvaiyarthyaṃ ( bhavedvaiyarthyam
) | 8.9 yadā tu vastumātre vivādaḥ tadā sarvvavastuṣu hetorvṛttistvayāpi sādhyā
mayāpi ceti katamasmin dharmiṇi hetorvṛttisādhanaṃ mama vyarthaṃ bhaviṣyati | 8.10 kathamidānīṃ
bahirvyāptirvivādādhikaraṇaṃ bhūta evānyatamasmin vyāptisādhanāt | 8.11 tāvanmātralakṣaṇatvācca
sādhyadharmiṇaḥ | 8.12 bādhakaṃ pramāṇaṃ pravarttamānamantargatamapi dharmiṇaṃ
bahiṣkarotīti cet etadeva kathaṃ bhavatu bādhakena pravarttamānenaiva tasmin sādhyasādhanāt
| 8.13 sādhya saṃśayopagame sādhyadharmiṇi lakṣaṇopagamāditi cet ayuktametat | 8.14 bādhakamātrāt
na sādhyasiddhirityasmin pakṣe dharmyantaraparigrahavaiyarthyābhidhānāt | 8.15
bādhakāt sādhyasiddhirityasmistu pakṣe sādhanavaiyarthyamāpāditaṃ ( sādhanavaiyarthyamāpāditam
) | 8.16 tasmādvādhakamātreṇa sādhyāsiddhau na kvacit sandehanivṛttiḥ | 8.17 sandehānivṛttau
na bahiṣkaraṇamavahiṣkṛtaśca sādhyadharmyeveti tatra vyāptirantarvyāptireva nedānīṃ
bahirvyāptervārttāpi | 8.18 tadiyaṃ bahirvyāptiramusmin pakṣe kathaṃ bhavati | 8.19 yadi
pratiniyate dharmiṇi vivādaḥ tadvahirbhūte ca dharmiṇi vyāptigrahaṇambhavati | 8.20 tatra
ca durūddharaḥ dharmmyantaraparigrahavaiyarthyadoṣaḥ | 8.21 bādhakamātreṇa tu sādhyasiddhau
hetyantarameva vyarthaṃ ( vyartham ) | 8.22 api ca satvahetorviśeṣeṇa na vahirvyāptisambhavaḥ
|

23 asiddhe dharmiṇaḥ sattve vivādānavatārataḥ |tatrāsiddhasya ca vyāptigrahaṇe sādhyadharmiṇi
| |vyāptigrahaḥ kathaṃ nasyādduṣṭānte'pi na vā bhavet | |

24 yatra hi dharmiṇi dṛṣṭasya hetorvyāptiḥ pratīyate tatra tasya vyāptigrahaṇamākhyāyate | 8.25
dṛṣṭañca sādhyadharmiṇi sattvamanyathā vimatyayogāditi kathaṃ nāntarvyāptiḥ |

0 tathāpi sādhanavaiyarthyaniṣedhāya bahireva gṛhṇīma iti cet tat kimidānīṃ tvadicchānurodhāt
dharmiṇi hetordda ( rda ) rśanam darśanamastu | 9.1 darśanaviśeṣe vā bahireva vyāptigrahaṇavyavasthāstu
| 9.2 ubhayatra dṛṣṭasya vyāptigrahaṇe'pyasti bahirvyāptibhāga iti cet | 9.3
nanu kimarthamiyān bhāgo yatnena saṃrakṣyate | 9.4 mābhūt hetuvaiyarthyamiti cet | 9.5
nanu yadi bādhakavṛttimātreṇa vyāptigrahaṇādhikaraṇe dharmiṇi sādhyasiddheḥ sādhanavaiyarthyamantarvyāptau
tadetadvahirvyāptāvapi tulyaṃ ( tulyam ) | 9.6 tasmād vyasanamātraṃ bahirvyāptigrahaṇe
viśeṣeṇa sattve hetau kevalaṃ jadhiyāmeva niyamena dṛṣṭāntasāpekṣaḥ sādhanaprayogaḥ
paritoṣāya jāyate | 9.7 teṣāmevānugrahārthamācāryo dṛṣṭāntamupādatte |

8 yat sattatkṣaṇikaṃ yathā ghaṭa iti | 9.9 paṭumatayastu naivaṃ dṛṣṭāntamapekṣante |

10 " tasmāddṛṣṭāntaroktebhyo ghaṭaṃ dṛṣṭāntamabravīt |tathā māneṣvavaiyarthyādantarvyāptāvapīṣyatām
| | "

11 ityantaraślokaḥ | |

0 kathamidānīṃ anumeye sattvameva sapakṣa eva sattvamasapakṣe vāsattvameva niścitamiti hetostrairūpyamavagantavyam
|

1 " matau sapakṣāsapakṣau sādhyadharmayutāyutau |sattvāsattve tatra hetoste grāhye yatra tatra
vā | | "

2 sādhyadharmayuktaḥ sarvaḥ sāmānyena sapakṣaḥ , atadyuktaścāsapakṣa iti | 10.3 tasmin sapakṣa
eva sattvamasapakṣe cāsattvameva yathākramamanvayavyatirekau tau punaryatra tatra vā dharmiṇi
grahītavyau yatra śakyau grahītum |

4 tadiha sattvasya sarvato'kṣaṇikādvyāvṛttau bādhakabalāt siddhāyāṃ yat sattat kṣaṇikameveti
anvayaḥ sādhyadharmiṇyavagṛhyate | 10.5 tatra dṛṣṭasya hetorvyāptigrahaṇāt dharmyantarāsambhavāt
| 10.6 sambhave'pi tadanusaraṇavaiyarthyāt | 10.7 yadyevamasādhāraṇo nāma kathamanai-kāntika
uktaḥ | |

0 asādhāraṇatāṃ hetudoṣammūdavyapekṣayā | |abravīdagrahādvyāpti [ pte ] naivaṃ sarvopasaṃhṛtau
| |

1 uktametajjaḍadhiyo dharmyantara eva vyāptigrahaṇaṃ pratipannāḥ | 11.2 tadabhimānāpekṣayā'sādhāraṇamanaikāntikamāha
śrāvaṇatvaṃ dṛṣṭāntābhāvāt | 11.3 sādhyadharmiṇi ca vyāptiraniṣṭeragṛhītāyāṃ
vyāptau sandigdhobhayatayā' niścayakaratvāt | 11.4 athavā asādhāraṇataiva śrāvaṇatvasya
mūdābhimānopakalpitā | 11.5 dṛṣṭaiva hi śabdavyakti dharmiṇī vivādādhikaraṇāt |
11.6 anyathā dharmyasiddhiprasaṅgācca | 11.7 dṛṣṭādṛṣṭaśabdavyaktisādhāraṇañca śrāvaṇatvaṃ
hetuḥ | 11.8 dhūmasāmānyavat | 11.9 tataḥ sarvopasaṃhāravatyāḥ vyāpteḥ sambhavāt sattvādivadadṛṣṭameva
sādhanaṃ śrāvaṇatvākhyaṃ ( śrāvaṇatvākhyam ) | 11.10 kramayaugapadyānupalambha
eva cātra bādhakaṃ pramāṇaṃ ( pramāṇam ) | 11.11 śrotrajñānajanakatvameva hi śrāvaṇatvaṃ
( śrāvaṇatvam ) | 11.12 tasmānmūdavyapekṣayā'sādhāraṇatvāt | 11.13 asādhāraṇasya sarvopasaṃhārāyogāt
| 11.14 sādhyadharmiṇi vyāptipratītāveva sādhyapratīteḥ sādhanavaifalyaṃ syādeva
| 11.15 tanmābhūdvaifalyamiti naivaṃ vyāptirgrahītavyā | 11.16 tasyāmagṛhītāyāṃ sandigdhobhayatayā
syādanaikāntikatvaṃ ( syādanaikāntikatvam ) | 11.17 sarvopasaṃhāreṇa tu vyāptigrahaṇe
yathoktanyāyena sādhanavaifalyābhāvāt | 11.18 aduṣṭaṃ sattvādi sādhanameveti veditavyam
| 11.19 tadevamubhayathā mūdajanāpekṣayā'sādhāraṇamanaikāntikamuktam |

0 samānañcaitadvahirvyāptivādināmapi yadi hi mūdamatāpekṣā na syāt syādeva śrāvaṇatvamaduṣṭo
hetuḥ | 12.1 satvādivanniyataśabdeṣu hi vivāde śabdāntaraṃ dṛṣṭāntaḥ syāt |

2 sarvaśabdeṣu vigatau bādhakaṃ pramāṇaṃ pravarttamānaṃ adṛṣṭāntamapi tatraikaṃ dṛṣṭāntayatīti
kathamasādhāraṇamanaikāntikaṃ veti | |antarvyāptisamarthanaṃ samāptamiti | |kṛtiriyaṃ ratnākaraśāntipādānāmiti
| |

